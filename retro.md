## Retrospektiivitekniikat

Retrospektiivit ovat projektin lopussa pidettäviä tapaamisia. Näissä projektin työntekijät kerääntyvät keskustelemaan projektin onnistumisista ja mitkä asiat olisi voinut hoitaa toisin ja miten tätä tietoa voisi hyödyntää tulevissa projekteissa. Retrospektiiveille löytyy useita valmiita malleja, joiden kesto vaihtelee muutamasta kymmenestä minuutista pariin tuntiin.

### Start, Stop, Continue, More of, Less of Wheel

Tämä retrospektiivitekniikka kestää noin 10-25 minuuttia riippuen tiimin koostaa. Palaute on jaettu viiteen kategoriaan: "start", "stop", "continue", "more of" ja "less of". Jokainen tiimin jäsen voi vapaasti täyttää kuhunkin kategoriaan omia kommentteja sen mukaan miten hän haluaa tulevien projektien toimivan. Esimerkiksi jos jokin tiimin jäsen haluaa että käytetään enemmän Slackia kommunikoinnissa, hän laittaa sen "more of"-kategoriaan. Tarkoitus on että tiimin jäsenet itse keksivät aiheita ja retrospektiivin pitäjä antaa tähän heille mahdollisuuden.

### Glad, Sad, Mad

Tätä retrospektiivitekniikka noudattavat tapaamiset puolestaan kestävät noin tunnin verran. Palaute on jaettu kolmeen kategoriaan "Glad", "Sad" ja "Mad". Tiimin jäsenet äänestävät käsiteltävät asiat, jonka jälkeen jokainen tiimiläinen antaa tällä asialle jonkin näistä kategorioista. Yleensä "Mad" kategoria käsittelee asioita, jotka ovat tiimin ulkopuolisia, esim. että ohjelmistotoimittajalta kaatuivat palvelimet. "Glad" ja "Sad" puolestaan kuvastavat tiimin sisäisiä asioita. Kun kaikki äänet ovat laskettu, kokouksen johtaja alkaa käsitellä asioita vähiten ääniä saaneesta ylöspäin.